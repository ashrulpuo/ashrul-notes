Nukilan separa dongeng berperisa kutukan “direct” terhadap NASA dan kutukan “indirect” kepada lain2 persatuan berhuruf Zionis seperti CIA, FBI, NSA, MI6 dan lain2 lagi ini telah aku buat pada bulan Januari 2012. Asalnya ada 27 Parts. Setelah berpikir selama sebulan, pada masa itu aku rasa banyak bebeno bahagian yang terlalu “sensitif” dan terlalu “keras” untuk dikongsikan. Hasilnya… nukilan ini telah ditapis dan dipendekkan menjadi 13 Parts sahaja.
Walaupun telah ditapis dan dipendekkan, kecaman dan kutukan tetap juga dihamburkan kat aku oleh sesetengah pembaca. Aku tak boleh bayangkan kalau aku buat posting penuh 27 Parts… mungkin berbakul2 lagi tambahan makian akan aku terima. Hehe… aku pasrah dan redha jer la dengan semua kecaman, kutukan dan makian tu.
Maka, bermula pada bulan Februari 2012… nukilan ini telah dimuatnaik satu per satu (yakni part by part) ke dalam “NWO Album” kat FB aku. Kemudian aku ulang-siar kat dalam FB Page: Public Secret aku (page ni pun kena tutup jugak akhirnya).
Hari ini, aku terharu kerana bila google kat Internet, nukilan ini telah diulang-tayang oleh banyak sekali blog2 dan website2. Ada sesetengah pihak tu yang mengaku dia penulis nukilan ini pun ada. Tapi aku tak kisah la. Yang penting, apa yang aku nak kongsikan sampai kepada mereka2 yang berminat membacanya.
Oleh kerana “NWO Album” dan “Public Secret Page” telah terpaksa ditutup, maka aku ambik la nukilan ini untuk dimasukkan dalam blog aku ni.
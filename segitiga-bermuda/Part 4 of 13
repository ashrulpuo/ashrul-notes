Part 4 of 13
------------

Dua pulau yang terdahulu agak mudah untuk dikongsikan ceritanya… boleh dikatakan “straight forward” manakala pulau2 yang berikutnya (ada lagi 7 buah pulau belum cerita lagi), 
“complicated” sikit. Namun begitu, insyaAllah dapatlah kita dipermudahkan memahami cerita pulau2 ini.

Sebelum kita boleh mula mengenali pulau yang ketiga di dalam Segitiga Bermuda, ada eloknya kalau saya dapat kongsikan dahulu tentang beberapa konsep terlebih dahulu. Konsep2 
ini pun bukanlah konsep2 yang luar biasa tetapi mudah sangat untuk kita lupa dan terlepas pandang untuk memberikan apresiasi yang secukupnya.

Seperti yang semua orang pun tahu, Allah maha melihat. Akan tetapi Allah tidak memerlukan mata untuk melihat. Malah, Allah menciptakan mata dan bagi pinjam pulak kat manusia 
supaya manusia boleh melihat. Kemudian Allah mengadakan pula beberapa jenis cahaya supaya manusia dapat menikmati penglihatan di dalam pelbagai bentuk warna-warni dan perspektif. 
Di dalam hal ini, timbul dua persoalan. Untuk apa Allah meminjamkan penglihatan kepada kita? Soalan yang kedua pula, bagaimana Allah melihat?

Satu lagi konsep pula berbunyi begini…. Kita pun maklum yang Allah maha mengetahui. Sudah tentu pengetahuan Allah bukan seperti pengetahuan kita. Contohnya rambut yang atas kepala
kita ni… pengetahuan kita setakat tahu atas kepala kita ni ada rambut dan rambut kita warna apa… Itu sahaja. Tapi pengetahuan Allah pula amat2 mendalam. Allah tahu berapa helai
rambut rambut atas kepala kita dan berapa helai yang hitam serta berapa helai pula dah mula memutih. Allah juga tahu bila masanya bagi setiap helai rambut atas kepala kita ni 
gugur dan bila pula masanya setiap rambut baru nak tumbuh. Malah bila gugur rambut kita, Allah tahu pula di mana ia akan jatuh. Dan begitulah seterusnya pengetahuan maha luas dan 
sama sekali tidak dapat dibayangkan oleh kita. Semuanya di dalam pengetahuan Allah.

Baiklah… balik semula kepada hal pulau ketiga di dalam Segitiga Bermuda. Pulau ini dihuni oleh makhluk yang payah hendak diceritakan. Walaupun makhluk penghuni pulau ini masih tergolong
di dalam golongan makhluk fizikal (bukan seperti jin)…kita tidak boleh melihat mereka dengan cara biasa. Kita hanya boleh melihat susuk jasad mereka dengan bantuan alat2 canggih 
seperti kamera infra-merah atau peralatan2 seumpamanya. Ini kerana susuk jasad mereka tidak membalikkan atau memantulkan cahaya seperti objek2 biasa. Al-maklum, mata kasar kita 
hanya boleh melihat dengan ihsan cahaya terhad yang dipantulkan oleh objek2 sekeliling kita. Penghuni pulau ini pula bukan melihat menggunakan mata seperti kita tetapi menggunakan 
kebolehan sonar (pantulan bunyi) seperti keluang atau unggas2 seumpamanya. Kalau anda berminat untuk mengetahu bagaimana sesetengah unggas melihat menggunakan teknik sonar… google
jer la yer. Saya tidak akan menerangkannya dengan panjang lebar kerana ruangan posting FB yang terhad ini.

Maka kalau kita tidak boleh melihat pulau ini… bagaimana untuk kita datang melancong ke sini. Jawapannya mudah sahaja. Sekiranya anda masuk ke kawasan Segitiga Bermuda, pulau ini
dapat anda kenali dengan “trademark” cahaya hijau yang menyelubunginya. Tanah pulau ini pula dinaikkan daripada kawasan tanah yang amat2 dalam dan sangat2 gelap.

Sekarang… cuba renungkan ayat Al-Quran ini:

“Atau (orang-orang kafir itu keadaannya) adalah umpama keadaan (orang yang di dalam) gelap-gelita di lautan yang dalam, yang diliputi oleh ombak bertindih ombak; di sebelah atasnya
pula awan tebal (demikianlah keadaannya) gelap-gelita berlapis-lapis, apabila orang itu mengeluarkan tangannya, dia tidak dapat melihatnya sama sekali dan (ingatlah) sesiapa yang
tidak dijadikan Allah menurut undang-undang peraturanNya mendapat cahaya (hidayah petunjuk) maka dia tidak akan beroleh sebarang cahaya (memandunya ke jalan yang benar)” [Surah An-Nur – Ayat 40]

Geng2 saintis zaman sekarang dengan bantuan teknologi moden telah dapat mengesahkan bahawa adanya apa yang dipanggil “Kegelapan Mutlak di Dasar Laut.” Apa kah maksudnya hal ini? 
Berikut adalah sedikit kupasannya:

1. Seperti yang ramai di antara kita tahu, cahaya biasa (berwarna putih pada mata kasar kita) adalah terdiri daripada 7 jalur warna iaitu ungu (violet), biru nila (indigo), biru 
(blue), hijau (green), kuning (yellow), oren (orange) dan merah (red). Hukum alam fizikal telah ditetapkan oleh Allah di mana sinaran cahaya putih ini mengalami biasan atau pemantulan
apabila ianya mengenai air. Lapisan air 10 hingga 15 meter teratas akan menyerap warna merah. Oleh itu jika seorang penyelam menyelam sedalam 25 meter ke bawah laut dan terluka, ia 
tidak akan dapat melihat warna merah darahnya, kerana sinar warna merah ini tidak dapat menembusi kedalaman ini. Begitu juga sinar warna oren akan diserap pada kedalaman 50-100 meter,
hijau pada kedalaman 100-200 meter, biru pada kedalaman melebehi 200 meter, sinar ungu dan biru nila pada kedalaman melebehi dari lapisan tersebut Akibat dari kehilangan berperingkat
sinar warna ini, dari satu lapisan ke lapisan yang lain, lautan menjadi bertambah gelap secara berperingkat. Kegelapan bertambah mengikut lapisan penyerapan sinar warna. Di bawah 
kedalaman 1500 meter, ianya menjadi gelap-gulita mutlak.

2. Sinaran matahari diserap oleh kepulan awan ,yang mana ia membias/memantulkan sinaran cahaya mengakibatkan lapisan gelap di bawah awan. Ini merupakan lapisan pertama kegelapan.. 
Apabila sinaran cahaya ini sampai ke permukaan laut, ianya dibiaskan/dipantul oleh permukaan ombak menyebabkab adanya sinar pada permukaan air. Oleh itu ombak membias/memantulkan 
cahaya dan mengakibatkan kegelapan. Sinar cahaya yang tidak dipantul akan menembusi ke dalam lautan. Oleh itu lautan mempunyai dua bahagian, iaitu permukaan laut yang bercirikan 
cahaya dan kepanasan, dan laut dalam yang bercirikan kegelapan. Permukaannya pula dipisahkan berdasarkan kedalaman ombak.

Ombak dalaman menutupi air dalam di bahagian bawah lautan kerana air di bahagian dalam ini mempunyai kepadatan yang lebih tinggi berbanding dengan air di bahagian atasnya. Kegelapan 
bermula di bawah ombak dalaman, sehinggakan ikan-ikan di bahagian air dalam ini tidak dapat melihat. Sumber cahaya bagi mereka adalah dari tubuh ikan-ikan itu sendiri. Inilah yang 
dipanggil cahaya2 istimewa.

Ini bertepatan dengan apa yang dinyatakan oleh Al-Qur’an:

“Kegelapan di dalam lautan dalam yang meluas, ditutupi ombak-ombak, yang di atasnya lagi ditutupi ombak-ombak”.

Dengan lain perkataan, di atas ombak ini ada lebih banyak jenis ombak, iaitu yang terdapat di permukaan lautan. Al-Qur’an menyatakan lagi, “di atasnya ditutupi awan (gelap), 
kegelapan yang berlapis-lapis, satu di atas yang lain”.

Awan-awan ini adalah lapisan –lapisan penghadang , satu di atas yang lain, yang seterusnya menyebabkan kegelapan akibat penyerapan warna-warna pada peringkat-peringkat yang berbeda.

Bagaimana? Bolehkah memahami ini semua? grin emoticon

Sebagai penutup untuk Part 4 ini, berikut ialah sedikit maklumat tentang pulau ketiga ini serta penghuni2 nya:

1. Makhluk2 penghuni pulau ini diberikan tugas untuk menyelubungi seluruh dunia dengan beberapa lapisan hijab yang terdiri daripada lapisan2 kegelapan mutlak dan lapisan2 
cahaya istimewa yang sukar kita fahami.

2. Pintu gerbang dimensi kota pulau ini ialah sumber pengeluaran lapisan2 kegelapan mutlak serta lapisan2 cahaya istimewa bagi menyelubungi dunia kita dengan beberapa lapisan 
hijab.

3. Sekiranya lapisan2 hijab ini tiada, kita akan terkejut besar kerana kita akan serta merta dapat melihat bermacam2 makhluk halus yang selama ini sama2 menduduki bumi di 
sekeliling kita. Apa yang akan juga berlaku sekiranya lapisan2 hijab ini tiada ialah kesemua 11 dimensi yang selama ini kita tidak dapat fahami dan tidak dapat lihat akan 
terserlah di depan mata kasar kita.

4. Sekiranya kita berdiri betul2 di hadapan pintu gerbang dimensi pulau ini, kita akan dapat melihat dunia kita tanpa sebarang hijab. Dan dikatakan, selepas kita melalui 
pengalaman ini, kita boleh meninggalkan pulau ini dengan keadaan penglihatan kita tidak terhijab lagi.

5. Diceritakan suatu masa dahulu, sekumpulan manusia telah dapat mempelajari ilmu2 tentang lapisan2 kegelapan mutlak dan cahaya2 istimewa daripada penghuni2 pulau ini. 
Merekalah yang telah mengajarkan dan munurunkan pula ilmu2 ini kepada orang2 yang terbuka hijab dan boleh pula membuka hijab penglihatan orang2 biasa seperti kita.

p/s: Harus difahami, gelap pada definisi kita ialah keadaan cahaya yang tidak dapat diproses oleh mata kasar kita dan ianya bukanlah tiada kehadiran cahaya.